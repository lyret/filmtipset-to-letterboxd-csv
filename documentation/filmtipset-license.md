# Avtal Filmtipset.se API
Detta är ett avtal mellan filmtipset.se:s ägare Entertainity AB (“filmtipset”) och användaren av filmtipset.se:s API (“api-användaren”). Genom att mottaga och börja använda en nyckel för API:t så godkänner api-användaren detta avtal.

## 1. Service
Filmtipset.se tillhandahåller ett API för att hämta information från filmtipset.se. Med detta API får api-användaren presentera denna information för sina användare ensamt eller tillsammans med annan information. Det ger INTE api-användaren rätt att kopiera informationen eller använda den för andra ändamål än det ovan nämnda.

Information från filmtipset skall alltid presenteras tillsammans med en väl synlig hänvisning till filmtipset. Är applikationen en webb-sida så skall hänvisningen vara en länk som skall peka på adressen http://www.filmtipset.se eller lämplig undersida till den adressen. Hänvisningen skall alltid innehålla ordet filmtipset.se.

Api-användaren har inte rätt att ta betalt för att användare skall kunna se informationen.

Informationen får inte användas för att åsamka filmtipset.se eller annan person eller företag skada eller problem.

Api-användaren får göra ett rimligt antal anrop per dygn I förhållande till den trafik som dennes applikation har. Dvs. det är förbjudet att spindla eller tanka information. Det är dock tillåtet att cache:a informationen som laddats ner i upp till en vecka för att minska antalet anrop.

## 2. Rättigheter till materialet
Filmtipset äger fortfarande all rätt till materialet som visas. Api-användaren får inte upplåta informationen till tredje man annat än via applikationen utan skriftligt tillstånd från filmtipset.

## 3. Garantier
Filmtipset garanterar inte att informationen som levereras är korrekt. Filmtipset garanterar inte heller att den tillhandahålls snabbt eller att API:t är konstant tillgängligt.

Filmtipset garanterar inte att API:t inte kommer att förändras.

## 4. Brott mot avtalet
Vid brott mot detta avtal så har filmtipset rätt att omedelbart stänga av api- användaren från användning av API:t.

Filmtipset har rätt att med tillbörlig förvarning avsluta API-tjänsten fullständigt.

Filmtipset har rätt att avbryta samarbetet med api-användaren om applikationen som api-användaren tillhandhåller bedöms som oönskad.